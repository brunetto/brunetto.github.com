<!-- 
.. link: 
.. description: 
.. tags: 
.. date: 2013/08/25 21:42:46
.. title: Sasso Lungo-Sasso piatto
.. slug: sasso-lungo-sasso-piatto
-->

## Note

* CARTINE: Tabacco 2 – 5 – 6
* AUTOBUS: Dolomiti Bus
* Anno: 2004

## Giorno 1

Autobus da Mestre a Corvara.    
Prendiamo da Corvara - Pescosta il sentiero (4 – 7), da Merscia (1554 m.) fino al lago di Ciampei (2173 m.) nei pressi del lago si dorme la prima notte (Attenzione: il lago è praticamente tutto secco, scendete dal sentiero sulla spianata e andata sul lato opposto a destra, lì trovate una bella cascata, dove c’è l’acqua da bere e dei bellissimi posti per le tende)

## Giorno 2

Dal lago proseguiamo per l’altavia n.2 in direzione rifugio Puez (2475 m.), proseguendo si prende il sentiero 16 che scende e ci porta fino alla Vallunga (1799) (noi abbiamo preso il 14 ma era molto molto ripido e ci ha messo a dura prova, consigliamo il 16) , scendendo ancora si arriva per pranzo in località S. Silvester (1632 m.) dove si pranza. Nel pomeriggio si scende a Selva (1560 m.) dove si fanno i rifornimenti, si prende poi la seggiovia (APERTA DALLE 8.30 ALLE 17.30 – pausa pranzo 12.30-13.30) che ci porta a 2254 m. in località Ciampinoi. Si prende il sentiero 20 – 21a e poi proseguire lungo il sentiero 526a direzione Monte Saurà, occhio che lungo il sentiero sulla destra c’è un torrente e uno spiazzo non molto grande dove piantare le tende per la notte, attenti perché se non lo individuate più avanti non c’è nulla!!!

## Giorno 3

Riprendo il sentiero 526a fino al rifugio Vicenza(2280 m.), non si sale al rifugio ma si prosegue per il sentiero 527 fino ad arrivare al rifugio Sasso Piatto a 2300 m., dove si pranza. Nel pomeriggio proseguo per il 594 fino ad arrivare al rifugio Alpe di Tires (2360 m.) dove si dorme la notte (l’ultima salita è dura: corta ma ripida; viene ripagata da un bellissimo spiazzo sotto il rifugio dove piantare le tende, dietro il rifugio c’è una bella cappella dove potete fare la Messa)

## Giorno 4

La mattina seguente, causa brutto tempo, abbiamo lasciato gli zaini al rifugio e dopo aver fatto la Messa siamo saliti per il sentiero 554 a vedere la vallata del Passo Principe: MERAVIGLIOSO!!!! Siamo poi ritornati al rifugio, abbiamo preso gli zaini e siamo scesi per il sentiero 532 in direzione malga Miravalle a circa 1877 m. di dislivello. Sulla destra del sentiero si apre uno spiazzo pianeggiante, occhio che c’è anche l’acqua. Una volta piantate le tende abbiamo fatto le Promesse.

## Giorno 5

Da malga Miravalle si segue il sentiero 532 fino al rifugio Michieluzzi, poi si continua fino a scendere a Campitello dove si fanno i rifornimenti. Si prende  successivamente l’autobus (linea Tesina, passa ogni ora, fermata accanto bar Tobiato, in piazza accanto alla macelleria, non serve prenotare)  fino ad Alba. si prende il sentiero 602 e nei pressi di baita Rocha, c’è un bel torrente dove lavarsi (l’acqua non è potabile) e mangiare. Poi si sale fino al rifugio Contrin (2016 m.) fare rifornimenti d’acqua sulle fontane del rifugio; andare oltre il rifugio e portarsi alla Malga Contrin, sulla destra della Malga si scende in un bellissimo spiazzo dove c’è un torrente e dove si possono piantare le tende in tranquillità (Attenzione: non perdetevi i dolci della Malga).

## Giorno 6

Al mattino si prosegue per il sentiero 606-610 fino alla forcella Ombretta e il bivacco dal Bianco (2702 m.) dove si mangia. Nel pomeriggio si scende verso il Falier (2074 m.) e si prosegue fino a malga Ombretta (1904 m) prima della malga piazzarsi per piantare le tende, perché alla Malga non vi lasciano piantare, aprite le tende la sera dopo le 20.00 così nessuno vi stressa.

## Giorno 7

Al mattino si scende fino a Malga Ciapela (sent.610) dove si prende l’autobus fino ad Alleghe e da Alleghe dovrebbe esserci un altro autobus che ci porta a Mestre.

(by Clan Crode del Sud, Chirignago 1)